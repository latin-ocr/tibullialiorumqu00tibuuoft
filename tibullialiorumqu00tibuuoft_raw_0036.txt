 

TIBVLLI

 

te tenet, absentes alios suspirat amores 35
et simulat subito condoluisse caput.
at mihi seruandam credas: non saeua recuso
uerbera, detrecto non ego uincla pedum.
tum procul absitis‚ quisquis colit arte capillos,
et fluit effuso cui toga laxa sinu: 40
quisquis et occurret, ne possit crimen habere,
†stet procul ante, alia stet procul ante uia†.
sic fieri iubet ipse deus, sic magna sacerdos
est mihi diuino uaticinata sono.
haec, ubi Bellonae motu est agitata, nec acrem 45
flammam, non amens uerbera torta timet:
ipsa bipenne suos caedit uiolenta lacertos
sanguineque effuso spargit inulta deam,
statque latus praefixa ueru, stat saucia pectuS,
et canit euentus quos dea magna monet. 50
‘parcite quam custodit Amor uiolare puellam,
ne pigeat magno post didicisse malo.
attigerit, labentur opes, ut uulnere nostro
sanguis, ut hic uentis diripiturque cinis.'
et tibi nescio quas dixit, mea Delia, poenas:
si tamen admittas, sit precor illa leuis.
non ego te propter parco tibi, sed tua mater
me mouet atque iras aurea uincit anus.
haec mihi te adducit tenebris multoque timore
coniungit nostras clam taciturna manus: 60
haec foribusque manet noctu me adfixa proculque
cognoscit strepitus me ueniente pedum.
uiue diu mibi, dulcis anus: proprios ego tecum,
sit modo faS, annos contribuisse uelim.

 

37 cedas Riese L. Mueller 39 colis ψ 4ο et fluit qh:
effluit A 45 motu g: mota A 46 amens g: et amans A
47 uiolenta g: uiolata A 49 statque . . . ueru liabent Fr.

53 attigeris ψ 55 nescio quam . . . poenam Baehrens

   

 

