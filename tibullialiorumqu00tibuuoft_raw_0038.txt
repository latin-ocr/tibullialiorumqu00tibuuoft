 

TIBVLLI

hunc fore, Aquitanas posset qui fundere gentes,
quem tremeret forti milite uictus Atax.
euenere: nouos pubes Romana triumphos 5
uidit et euinctos bracchia capta duces:
at te uictrices lauros, Messalla, gerentem
portabat nitidis currus eburnus equis.
non sine me est tibi partus honos: Tarbella Pyrene
testis et Oceani litora Santonici, 10
testis Arar Rhodanusque celer magnusque Garunna,
Carnutis et flaui caerula lympha Liger.
an te, Cydne, canam, tacitis qui leniter undis
caeruleus placidis per uada serpis aquis,
quantus et aetherio contingens uertice nubes 15
frigidus intonsos Taurus alat Cilicas?
quid referam ut uolitet crebras intacta per urbes
alba Palaestino sancta columba Syro,
utque maris uastum prospectet turribus aequor
prima ratem uentis credere docta Tyros, 20
qualis et, arentes cum findit Sirius agros,
fertilis aestiua Nilus abundet aqua?
Nile pater, quanam possim te dicere causa
aut quibus in terris occuluisse caput?
te propter nullos tellus tua postulat imbres, 25
arida nec pluuio supplicat herba Ioui.
te canit atque suum pubes miratur Osirim
barbara, Memphiten plangere docta bouem.
primus aratra manu sollerti fecit Osiris

et teneram ferro sollicitauit humum, 30

3 hoc fore Ayrmamz Aquitanas hahent Fr. 4 quem] cum
uel quom cr>112111ena⁷azt1'l.c. 6 euinctos g: uictos A 9 sine
marte ibi Baehrens recle nl uidetur Tarbella Scaliger: tua bella A
11, 12 habent Fr. 11 geronna Fr. : garumna A 12 Car-
nutis Fr. : Carnoti A 13 an ψῑ at A tactis . . . uluis Laclz-
‘mmm 14 caeruleis placidus Statius: placidae . . . aquae Voss

16 alat ψῑ arat A 17 crebras] fort. celebres 26 pluuio. .
Ioui tamquam ex Ouidio citat Seneca N. Q. iv. 2. 2 28 Mem-
phiten g: -em A 29—32 laudat scholiasta quenalis ad Sat. viii. 29

 

 

 

