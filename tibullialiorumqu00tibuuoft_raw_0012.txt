 

PRAEFATIO

nostras de eo dubitationes uir doctus Sidneius G. Owen
amice sustulit codice ipso denuo inspecto.

Ceteros omnes libros quos hodie nouimus ab eodem
quasi fonte a quo Ambrosianum ac Vaticanum profluxisse
constat3 qui si quid boni proprii ad corporis quod dicunt
Tibulliani emendationem attulerint, illud omne ab ingenio et
diuinatione esse profectum, si non compertum, at saltem
credibile est. eaque de causa librorum lectiones et Italorum
doctorum una nota (ψ) complexi sumus. sunt autem in hoc
numero illi a Lachmanno a. 1829 adhibiti codices quos
reducere in honorem quidam male nuper conati sunt3 in
hoc quoscumque ipsi in Italia alibiue inspeximus; in hoc
Vallicellianius B. 61, Barberinius vii 34, Bononiensis 2875
quorum lectionum uarietatem in huius editionis usum
comiter nobis praestitit uir doctus ioh. S. Phillimore3 in
hoc denique et Guelferbytanus et Cuiacianus.

Quod ad Guelferbytanum attinet, tot tamque bona reperta
exhibere eum constat ut iam non mirabile sit Baehrensio‚
festinantius rem agenti, optimum omnium esse uisum utque
dignus etiam nunc uideatur cuius lectiones, si non maiuscula
littera G quod ab illo factum, at paruula g, quod ab Hillero,
insignitae, omisso quod hodie parum refert discrimine librarii
an correctoris fuerint, turbae ψ uolgari eximantur. erunt
fortasse qui in Guelferbytano ceterisque uerae antiquitatis
tenuia illa quidem sed tamen uestigia (ut puta ‘parens’
ΙΙ v 120 et ‘amictus’ I v 65) dispicere sibi uideantur.
nos nulla haec esse haudquaquam contendimus, uellemus
tantum plura et certiora fuissent.

De superstitibus diximus iam codicibus 3 nunc de deperdito
dicendum. iam omnibus notum esse puto IaC. Cuiacium
qui Iosephi Iusti Scaligeri praeceptor atque amicus fuit
duos habuisse Tibulli libros manu scriptos, alterum integrum,
alterum decurtatum. ille quern iure nostro Cuiacianum
nuncupamus etiam hodie exstat inter libros Samuelis Allen

iv

                                        

 

