2⁹¹5)

 

TIBVLLI

                                          

nunc leuis est tractanda uenus, dum frangere postes
non pudet et rixas inseruisse iuuat.

hic ego dux milesque bonus: uos, signa tubaeque, 7
ite procul, cupidis uulnera ferte uiris,

ferte et opes: ego composito securus aceruo
dites despiciam despiciamque famem.

’.ΙΙ

II

ADDE merum uinoque nouos compesce dolores,
occupet ut fessi lumina uicta sopor:
neu quisquam multo percussum tempora baccho
excitet, infelix dum requiescit amor.
nam posita est nostrae custodia saeua puellae, 5
clauditur et dura ianua firma sera.
ianua difficilis domini te uerberet imber,
te Iouis imperio fulmina missa petant.
ianua, iam pateas uni mihi uicta querellis,
neu furtim uerso cardine aperta sones. 10
et mala si qua tibi dixit dementia nostra,
ignoscas: capiti sint precor illa meo.
te meminisse decet quae plurima uoce peregi
supplice cum posti florida serta darem.
tu quoque ne timide custodes, Delia, falle.
audendum est: fortes adiuuat ipsa Venus.
illa fauet seu quis iuuenis noua limina temptat
seu reserat fixo dente puella sores:
illa docet molli furtim derepere lecto,
illa pedem nullo ponere posse sono, 20
illa uiro coram nutus conferre loquaces
blandaque compositis abdere uerba notis.

74 conseruisse ψ 75 Iam subreppet iners etas uos signa
tubeq; habent Par. 76-78 habent Par. 78 despiciam dites
PHI’I· 7 dominae tpzforl. dominis 14 florea ψ 19 habent
Fr. molli furtim Fr. : furtim molli A derepere Fr. : decedere A

 

 

