   
                                              

LIB. Ι, VI

illa quidem iurata negat, sed credere durum est:
sic etiam de me pernegat usque uiro.
ipse miser docui, quo posset ludere pacto
custodes: heu heu nunc premor arte mea. 10
fingere tunc didicit causas ut sola cubaret,
cardine tunc tacito uertere posse fores:
tunc sucos herbasque dedi quis liuor abiret
quem facit impresso mutua dente uenus.
at tu, fallacis coniunx incaute puellae, μς
me quoque seruato, peccet ut illa nihil,
neu iuuenes celebret multo sermone caueto
neue cubet laxo pectus aperta sinu,
neu te decipiat nutu, digitoque liquorem
ne trahat et mensae ducat in orbe notas 20
exibit quam saepe, time, seu uisere dicet
sacra Bonae maribus non adeunda Deae.
at mihi si credas, illam sequar unus ad aras:
tunc mihi non oculis sit timuisse meis.
saepe, uelut gemmas eius signumque probarem, 25
per causam memini me tetigisse manum:
saepe mero somnum peperi tibi, at ipse bibebam
sobria supposita pocula uictor aqua.
non ego te laesi prudens: ignosce fatenti.
iussit Amor: contra quis ferat arma deos? 30
ille ego sum, nec me iam dicere uera pudebit,
instabat tota cui tua nocte canis.
quid tenera tibi coniuge opus? tua si bona nescis
seruare, frustra clauis inest foribus.

7-32 lmnc locum et prioris carminis finem respicit Ouidius Tt‘z‘sl. ii.
447-462 7 iurata Hom duce Ouidio 447 : tam multa A 10
cheu Barla-ens 11 tunc gb: nune A 16 nihil, 1‘11tc17nmm':
nihil. uulgo 18 laxo A : lasso ψ 21 quum (quom Francken
saepe ip, haud scio an reste 25 signumue ’ψ quod exln'bct
Ouidius u. 451 32 latrabat Baehrens ex Om'dz'o lt. 459 33,
34 tua . . . foribus habent Ff. 34 et frustra ψ

TIBVLLVS

